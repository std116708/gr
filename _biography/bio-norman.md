# Σύντομη Βιογραφία του Donald Arthur Norman
O Donald Arthur Norman () ως παιδί ήταν ανήσυχο πνεύμα. Είχε την περιέργεια να γνωρίσει τον τρόπο λειτουργίας του 
κάθε αντικειμένου γύρω του. Για το σκοπό αυτό, εκτός απο τα παιχνίδια του, είχε αποσυναρμολογήσει ακόμη και το 
οικογεννειακό τους ραδιόφωνο. Έτσι εξηγείται η επιλογή του να σπουδάσει ηλεκτρολόγος μηχανικός στο MIT, απ' όπου αποφοίτησε το 1957. Η αγάπη του για τους υπολογιστές τον ώθησε να εγγραφεί στο πανεπιστήμιο της Πενσυλβάνεια, όπου ήλπηζε ότι θα σπουδαζε υπολογιστές. Τελικά λόγω των περιορισμένων μαθημάτων υπολογιστών, το 1959 αποφοίτησε με μάστερ ηλεκτρολογίας. Όμως το όνειρό του να σπουδάσει υπολογιστές δεν είχε εκπληρωθεί. Αποφασίζει να συνεχίσει τις σπουδές του σε άλλο γνωστικό πεδίο. Ο ίδιος λέει γι' αυτή την επιλογή του: " Αποφάσισα ότι αφού δεν θα μπόρούσα να σπουδάσω υπολογιστές, θα σπούδαζα τον ανθρώπινο εγκέφαλο - την άλλη υπολογιστική συσκευή ". Συνεχίζει τις μεταπτυχιακές σπουδές του στο Πανεπιστήμιο της Πενσιλβάνια και το 1962 αποφοιτά με διδακτορικό στη μαθηματική ψυχολογία.   

Άρχισε την ακαδημαϊκή του καριέρα στο τμήμα ψυχολογίας του Harvard όπου αποδοκιμάζεται από τον καταξιωμένο ψυχολόγο B. F. Skinner. Μετα το Harvard πηγαίνει στο νεοσυσταθέν πανεπιστήμιο της Καλιφόρνια στο Σαν Ντιέγκο (UCSD) όπου είναι καθηγητής μέχρι σήμερα στην έδρα της Γνωσιακής Ψυχολογίας. Τόσο η ακαδημαϊκή του καριέρα όσο και η επαγγελματική του ενασχόληση που διαγράφει είναι συναρπαστική. Ορόσημο της καριέρας του είναι οι συμβουλευτικές υπηρεσίες που παρέχει για το πυρηνικό ατύχημα του Three Mile Island. Αντιλαμβάνεται ότι οι γνώσεις του ως μηχανικός σε συνδιασμό με τις σπουδές του στην ψυχολογία αποτελούν ένα ιδανικό μίγμα χρήσιμο 
στο σχεδιασμό αντικειμένων υψηλής τεχνολογίας. Η έρευνά του εστιάστηκε στο σχεδιασμό για την ασφάλεια των πτήσεων και στο σχεδιασμό υπολογιστών.   
